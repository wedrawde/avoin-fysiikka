#Suureet ja yksiköt

##Perus- ja johdannaissuureet
Perussuureet ovat fysiikassa ne asioiden ja esineiden mitattavat ominaisuudet, joita ei voida johtaa muista suureista. Niitä on seitsemän ja ne ovat pituus *s*, massa *m*, aika *t*, sähkövirta *I*, lämpötila *T*, ainemäärä *n* sekä valovoima *l*. Johdannaissuureita voidaan muodostaa näistä loputtomasti, esimerkiksi nopeus *v*, tiheys *ρ*, voima *F* ja valaistusvoimakkuus *lx* ovat johdannaissuureita.

##SI-yksiköt ja tärkeimmät johdannaiset (N, J, ...)
Fysiikassa ominaisuuksien suuruuksia mitattaessa käytetään kansainvälisen yksikköjärjestelmän eli SI-järjestelmän mukaisia yksiköitä. Perusyksiköt ovat ne yksiköt, joita ei voida ilmoittaa muiden yksikköjen avulla. Ne on ilmoitettu allaolevassa taulukossa. Yleisesti käytettyjä johdannaisyksiköitä ovat esimerkiksi voiman yksikkö newton **N**, joka voidaan ilmoittaa muodossa Kgm/s² ja energian yksikkö joule **J**, joka voidaan kirjoittaa Nm eli kgm²/s². Perus- ja johdannaisyksikköjen tunnuksissa käytetään pieniä kirjaimia, paitsi jos yksikkö on nimetty henkilön mukaan (esim. Kelvin **K**). Kuitenkin yksikköjen nimet kirjoitetaan aina pienellä (kelvin).

Laajassa käytössä on myös muita kuin SI-järjestelmän yksiköitä, kuten Celsiusaste, minuutti ja tunti ja lisäksi lähinnä Yhdysvalloissa 
käytetään brittiläisen yksikköjärjestelmän perua olevia yksiköitä, kuten maili (noin 1.6km) ja pauna (noin 450g).

##7 perussuuretta, tärkeimmät johdannaiset (nopeus, voima, teho...)
####SI-yksiköt
Mitattava suure | Suureen tunnus | Yksikön nimi | Yksikön tunnus | Määritelmä
----------------|----------------|--------------|----------------|-----------
Pituus|*s*|metri|**m**|Metri on sellaisen matkan pituus, jonka valo kulkee tyhjiössä aikavälissä 1/299 792 458 sekuntia.
Massa|*m*|kilogramma|**kg**|Kilogramma on yhtä suuri kuin kansainvälisen kilogramman prototyypin massa (1. ja 3. CGPM, 1889 ja 1901). Alun perin määritelmänä oli ”1 litra vettä on massaltaan kilogramman 4 °C:n lämpötilassa”, mutta kilogramman prototyyppi ei tarkalleen ottaen täytä tätä määritelmää. Massa on myös ainoa suure, joka määritellään kerrannaisyksikön – tuhannen gramman – perusteella.
Aika|*t*|sekunti|**s**|Sekunti on 9 192 631 770 kertaa sellaisen säteilyn jaksonaika, joka vastaa cesium 133 -atomin siirtymää perustilan ylihienorakenteen kahden energiatason välillä.
Sähkövirta|*I*|ampeeri|**A**|Ampeeri on sellainen ajallisesti muuttumaton sähkövirta, joka kulkiessaan kahdessa suorassa yhdensuuntaisessa, äärettömän pitkässä ja ohuessa johtimessa, joiden poikkileikkaus on ympyrä ja jotka ovat 1 metrin etäisyydellä toisistaan tyhjiössä, aiheuttaa johtimien välille 2·10^-7 newtonin voiman johtimen metriä kohti. 
(Termodynaaminen) lämpötila|*T*|Kelvin|**K**|Kelvin on 1/273,16 veden kolmoispisteen termodynaamisesta lämpötilasta.
Ainemäärä|*n*|mooli|**mol**|Mooli on sellaisen systeemin ainemäärä, joka sisältää yhtä monta keskenään samanlaista perusosasta kuin 0,012 kilogrammassa hiili 12:ta on atomeja. Perusosaset voivat olla atomeja, molekyylejä, ioneja, elektroneja, muita hiukkasia tai sellaisten hiukkasten määriteltyjä ryhmiä.
Valovoima|*I*|kandela|**cd**|Kandela on sellaisen säteilijän valovoima, joka lähettää tiettyyn suuntaan monokromaattista 540·10^12 hertsin taajuista säteilyä ja jonka säteilyintensiteetti tähän suuntaan on 1/683 wattia steradiaania kohti. 

Osa perussuureista on määritelty muiden perussuureiden avulla, esim. metri on määritelty sekunnin avulla ja ampeeri metrin ja newtonin avulla. Perussuureiden väliset riippuvuudet näkyvät alla olevassa kaaviossa.
#####Miten kaikki onkaan johdettu toisistaan?
![Kuva SI-juiduista](https://upload.wikimedia.org/wikipedia/commons/c/c8/SI_base_unit.svg)
<!---Kuvan tekijä: http://en.wikipedia.org/wiki/User:Dono-->

#Mittaamisesta
Luonnonilmiöitä tutkittaessa käytetään erilaisia tarkoitusta varten tehtyjä mittavälineitä kuten viivoittimia, vaakoja, kelloja ja lämpömittareita. Mittaamiseen pitää aina valita sekä tarkoitukseen suunniteltu, että oikealla tarkkuudella toimiva mittari. Tavallisella henkilövaa'alla ei voi punnita autoa eikä rullamittaa kannata käyttää hiuksen paksuuden selvittämiseen.

##virhe ja sen merkitys tulokseen
Jotta saaduista mittaustuloksista voidaan tehdä johtopäätöksiä, on varmistuttava siitä että mahdolliset mittausvirheet ovat niin pieniä, että ne eivät juuri vaikuta saatuihin arvoihin. Toisin sanoen mittaustarkkuuden on oltava sellainen että pienin mitattavissa oleva yksikkö on hyvin pieni itse mittaustulokseen verrattuna. Esimerkiksi ihmisen painon voi vallan hyvin mitata henkilövaa'alla joka ilmoittaa tuloksen 0.2kg tarkkuudella, sillä jos vaaka näyttää lukemaa 65.2 kg, niin tiedetään että henkilön paino on todellisuudessa välillä 65.1-65.3 kg, mikä riittää kertomaan onko ruokavaliota syytä muuttaa. On syytä huomata, että määrä, jolla todellinen arvo voi poiketa mittaustuloksesta, on puolet kyseisen laitteen mittaustarkkuudesta.

##virhetyypit
Mittauksia tehdessä voi sattua monenlaisia virheitä. Virheet voivat johtua mittaajasta itsestään, mittausjärjestelyistä tai mittausvälineiden epätarkkuudesta. Esimerkiksi tietokoneen antamaa dataa voidaan vahingossa lukea väärin tai juoksijan 100 m:n aikaa mitattaessa voi ajanottaja painaa nappia liian aikaisin. Tällaista virhettä, joka aiheutuu mittaajan vahingosta ja ei luultavasti toistu seuraavilla mittauskerroilla kutsutaan **karkeaksi virheeksi**.
Jos virhe aiheutuu itse mittausjärjestelyistä, esimerkiksi
<!---juoksija huono esimerkki--> 

##tarkkuus


#Tulosten esityksestä

##analysointi

##kuvaajat

##taulukot

##luotettavuuden arviointi
